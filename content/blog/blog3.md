---
title: "Data de lansare a lui Huawei Mate 30 ar putea fi mai aproape decât ne aşteptam"
date: 2019-08-13T11:20:16+03:00
draft: true
image: "/img/action-artificial-intelligence-device-595804.jpg"

---
Huawei ne-a obişnuit în ultimii câţiva ani cu un program de lansare destul de strict, cu seria flaghsip P, care prezintă noi tehnologii de cameră în luna martie şi seria Mate în luna octombrie, care aduce întotdeauna o nouă generaţie de procesoare de top.

Se pare că anul acesta, compania va încerca ceva diferit, zvonurile afirmând că noua gamă de dispozitive Mate 30 va fi dezvăluită în septembrie. Se pare că ultimele săptămâni din septembrie vor fi astfel foarte aglomerate, lansări de la Apple şi Samsung fiind de asemenea programate în aceeaşi perioadă.

Conform Hi-tech.mail, un site de tehnologie din Rusia, care citează preşedintele diviziei de software development Wang Chenglu din cadrul Huawei, seria Mate 30 va fi lansată pe data de 19 septembrie. Acest lucru înseamnă că modelul Mate 30 Lite ar putea fi lansat chiar mai devreme, aceste variante fiind disponibile tradiţional cu 1-2 săptămâni înaintea variantelor high-end.

De asemenea, Hi-tech spune că noul chipset care va debuta odată cu Huawei Mate 30 şi Mate 30 Pro va fi numit Kirin 990. Acesta nu va aduce la fel de multe îmbunătăţiri de performanţă precum generaţia precedentă, însă va reduce considerabil consumul de energie necesar pentru rularea la un nivel ridicat de performanţă. Astfel, Mate 30 Pro şi Mate 30 ar putea oferi şi mai multă autonomie decât dispozitivele din seriile Mate 20 şi P30, care deja puteau asigura aproape două zile de utilizare.