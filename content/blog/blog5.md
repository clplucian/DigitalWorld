---
title: "O maşină Tesla Model 3 a luat foc în Rusia după ce sistemul Autopilot nu a evitat coliziunea cu un camion"
date: 2019-08-16T15:45:56+03:00
draft: true
image: "/img/action-artificial-intelligence-device-595804.jpg"

---
Încă o maşină Tesla a fost implicată într-un accident în timpul utilizării sale folosind sistemul de condus autonom Autopilot.

În cazul de faţă este vorba despre o maşină Model 3 care conducea în Moscova pe şoseaua de centură a oraşului. Nici sistemul Autopilot, nici şoferul nu au văzut la timp un camion oprit pe banda pe care maşina circula, impactul fiind aproape inevitabil. În urma accidentului, bateriile din Tesla s-au aprins, iar întreaga maşină a fost cuprinsă de flăcări, potrivit Go4it!.
Conform declaraţiilor şoferului maşinii. Alexi Tretyakov, Tesla Model 3, maşina rula la viteza legală, cu sistemul Autopilot pornit, iar el era cu mâinile pe volan, aşa cum cere sistemul de siguranţă al maşinii atunci când maşina este condusă în mod autonom. Totuşi, acesta spune că nici el şi nici sistemul Autopilot nu au văzut maşina oprită pe banda de circulaţie, impactul fiind imposibil de evitat în condiţiile date.
 
Alexi Tretyakov şi cei doi copii ai săi au reuşit să iasă din maşină cu răni minore. Totuşi, dacă ar fi rămas în maşină, acest simplu accident s-ar fi putut transforma într-o catastrofă, întrucât bateriile maşinii au luat foc, iar maşina a ars în totalitate. Clipuri video înregistrate de martori arată cum bateriile maşinii au început să explodeze una câte una.