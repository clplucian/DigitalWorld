---
title: "Nubia Z20, parte din clubul select al telefoanelor cu două ecrane, ar putea fi disponibil şi în Europa"
date: 2019-08-16T15:45:58+03:00
draft: true
image: "/img/action-artificial-intelligence-device-595804.jpg"

---
Pornit ca un sub-brand al ZTE, Nubia Technology este acum un fabricant independent, remarcat printr-o ofertă de produse tot mai interesantă.

Alegând o strategie diferită de restul competitorilor orientaţi mai multă către nişa emergentă de telefoane pliabile, Nubia pregăteşte un succesor pentru modelul Nubia X lansat anul trecut pentru pieţele asiatice. Nubia Z20 vine cu un design mai atrăgător şi hardware de top, fiind motorizat de noul chipset Snapdragon 855 Plus, având frecvenţe de funcţionare mărite decât cel folosit cu Galaxy S10 şi alte modele flagship lansate în prima parte a acestui an.

Telefonul vine echipat cu 8GB memorie RAM şi până la 512GB stocare internă, respectiv un acumulator de 4000 mAh. Pachetul cu accesorii include un adaptor AC cu tehnologie de încărcare rapidă, capabil să furnizeze până la 27W prin cablul USB-C.A.

La partea din faţă, Nubia Z20 pune la dispoziţie un ecran Full HD+ de 6.42”, decupat după conturul carcasei. Ecranul secundar instalat pe spatele carcasei măsoară 5.1” şi foloseşte la încadrarea pozelor în modul selfie, afişarea mesajelor de notificare. Cele două ecrane pot funcţiona independent unul faţă de celălalt, afişând conţinut diferit. Însă oricare dintre ecrane poate lua rolul principal pentru afişarea interfeţei Android, în funcţie de cum ţinem telefonul în mână.
