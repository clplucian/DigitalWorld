---
title: "Xiaomi brevetează smartphone-ul care se încarcă de la soare"
date: 2019-08-16T15:46:00+03:00
draft: true
image: "/img/action-artificial-intelligence-device-595804.jpg"
content_2: "Inovaţia nu este complet nouă şi a fost descurajată până acum de randamentul slab al panourilor fotovoltaice, comparat necesarului de energie al unui smartphone modern.

Ecran cu diagonală cât mai generoasă, strecurat într-o carcasă cât mai compactă - noile tendinţe observate în industria smartphone nu se potrivesc mai deloc cu limitările celulelor fotovoltaice, care au nevoie de suprafaţă cât mai generoasă pentru captarea luminii solare. Cu toate acestea, inginerii Xiaomi sunt de părere că pot folosi încărcarea solară măcar pentru a suplimenta autonomia bateriei unui smartphone.

Potrivit aplicaţiei pentru brevet, noul smartphone Xiaomi prietenos cu mediul înconjurător are grosime similară unui model convenţional şi poate fi acoperit cu sticlă la partea din spate. Cât despre celulele fotovoltaice, acestea ar urma să fie integrate cu capacul de protecţie, având şi un rol la partea de estetică. "
---
Inovaţia nu este complet nouă şi a fost descurajată până acum de randamentul slab al panourilor fotovoltaice, comparat necesarului de energie al unui smartphone modern.

Ecran cu diagonală cât mai generoasă, strecurat într-o carcasă cât mai compactă - noile tendinţe observate în industria smartphone nu se potrivesc mai deloc cu limitările celulelor fotovoltaice, care au nevoie de suprafaţă cât mai generoasă pentru captarea luminii solare. Cu toate acestea, inginerii Xiaomi sunt de părere că pot folosi încărcarea solară măcar pentru a suplimenta autonomia bateriei unui smartphone.

Potrivit aplicaţiei pentru brevet, noul smartphone Xiaomi prietenos cu mediul înconjurător are grosime similară unui model convenţional şi poate fi acoperit cu sticlă la partea din spate. Cât despre celulele fotovoltaice, acestea ar urma să fie integrate cu capacul de protecţie, având şi un rol la partea de estetică.
