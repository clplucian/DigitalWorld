---
title: "Google Maps primeşte Live View, o nouă modalitate de a vedea indicaţii vizuale pe telefon"
date: 2019-08-13T11:10:16+03:00
draft: true
image: "/img/action-artificial-intelligence-device-595804.jpg"

---

În modul tradiţional, setăm o adresă pe Google Maps şi apoi urmărim indicaţiile afişate pe ecran, depinzând de flerul fiecăruia dacă ajungem pe partea corect a străzii indicate, sau dacă nimerim măcar adresa aproximativă.

De acum, vom putea privi prin ecranul telefonului ca printr-o fereastră virtuală, Google Maps suprapunând harta şi indicaţii vizuale peste imaginea live observată prin camera foto a telefonului.

Cu fiecare nouă funcţionalitate adăugată, Google Maps a devenit un asistent de călătorie tot mai versatil. Cea mai recentă, pe care Google o lansează astăzi, se numeşte Live View şi aduce indicaţii de orientare în mersul pe jos cu ajutorul realităţii augmentate.

Mersul pe jos este absolut necesar pentru a descoperi un oraş şi a te orienta. Noua funcţie Live View îţi arată în ce direcţie să mergi, cu ajutorul săgeţilor şi indicaţiilor suprapuse imaginilor din realitate, pe care le vezi prin camera foto a telefonului. Cum funcţionează: alegi destinaţia, selectezi ca mijloc de călătorie mersul pe jos, iar apoi apeşi pe butonul albastru „Porniţi RA”. Se va deschide camera telefonului, iar pe imaginile live vor fi suprapuse indicaţiile de navigaţie.

