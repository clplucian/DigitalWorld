---
title: "Posibil eşec pentru Huawei cu noul chip dezvoltat pentru telefoane 5G"
date: 2019-08-13T11:00:16+03:00
draft: true
image: "/img/action-artificial-intelligence-device-595804.jpg"

---
Aspru criticat într-un raport cu greutate pentru potenţialii clienţii, noul modem 5G dezvoltat de Huawei pentru folosirea cu telefoane mobile ar putea lăsa produsele companiei într-o poziţie de inferioritate.

Modemul numit Balong 5000 este, potrivit unui raport aparţinând companiei de analiză IHS Markit, prea mare şi ineficient în privinţa consumului de energie. Drept consecinţă, producătorii smartphone care îl folosesc vor trebui să aleagă între livrarea unor dispozitive cu autonomie redusă şi creşterea capacităţii bateriei, sacrificând în schimb dimensiunile compacte.

Cel puţin în privinţa dimensiunilor carcasei, primul smartphone echipat cu modemul 5G dezvoltat de Huawei nu pare să trădeze vreun compromis, rămânând de văzut dacă nu cumva testele de autonomie reuşesc să demonstreze contrariul.

O particularitate interesantă pentru modemul Balong 5000 este că acesta oferă suport complet pentru benzile de comunicaţii 5G/4G/3G/2G, dublând conectivitatea 4G/3G/2G prezentă deja în chipsetul Kirin 980 folosit cu Huawei Mate 20 X 5G. Una din criticile aduse în raportul IHS Markit este că noul chip Huawei include prea multe funcţii redundante, suportate deja de chipsetul telefonului mobil, rezultând un chip cu 50% mai mare decât ar fi trebuit, cu consecinţe asupra costului de fabricaţie şi eficienţa consumului de energie.